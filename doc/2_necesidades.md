# ESTUDO DE NECESIDADES E MODELO DE NEGOCIO

## Xustificación das necesidades detectadas que cubre o sistema a desenvolver

A necesidade, como se expón ao longo de todo o proxecto, é a falta de información e de alternativas que hai para coñecer o estado actual dos ríos galegos, e é preciso poñer en marcha un proxecto coma este, para que axude a calquera tipo de entidade interesada, a un correcto seguimento dos episodios de seca e enchente. 

O obxectivo xeral de **fluvigal** é achegar a estes usuarios, a información real, lexible e actualizada. 

A necesidade cúbrese obtendo os datos que emiten as estacións da rede de aforos galegas, xa que son estas quenes realizan as correspondentes medicións aos ríos. Para cambiar este estado de cousas, o lóxico sería poñer a disposición unha solución de software a todas as entidades interesadas para o seu emprego nos campos que consideren necesarios e oportunos. Dende a nosa situación, o xeito do que podemos contribuír cos nosos coñecementos é levar a cabo o desenvolvemento desta mesma solución, poñendo en xogo medios, actividades e recursos como instancias de servidores da nube, software libre, e programación en linguaxes como **Java** e **Python**, para así rematar realizando unha implementación web e outra móbil desta solución. 

A metodoloxía coa que se vai a levar a cabo o proxecto nesta versión inicial, ao ser un desenvolvemento individual e sen interactividade co cliente, será *Waterfall*, pero para escalar e adaptar a aplicación nun futuro, sería apropiado empregar metodoloxías áxiles como SCRUM, mantendo contacto constante coas
entidades interesadas que actuarían como cliente.

Nesta versión inicial do proxecto, a realización xiraría únicamente en torno a unha sóa persoa, aínda que co apoio de profesorado experto que aporta a súa visión e coñecementos para mellorar o produto. De cara ao crecemento da solución, cantas máis persoas implicadas no proxecto, en principio, maior simplicidade de desenvolvemento e maior valor engadido tería.

O tempo co que se conta para levar a cabo o proxecto nesta versión inicial, son 8 semanas, e precisaríanse coma mínimo 5-6 semanas cun desenvolvemento moi concentrado, tendo en conta o tempo necesario para formarse e/ou familiarizarse coas tecnoloxías empregadas. Á hora de facer crecer o proxecto, a estimación sería dinámica e suxeita á complexidade dos cambios, ás persoas implicadas, e a súa experiencia.

## Posibilidades de comercialización (viabilidade, competidores…).

### Viabilidade

_**Viabilidade técnica**_: No referente sempre a esta versión inicial, os recursos humanos necesarios estarían cubertos ao ser precisa, só unha persoa, sendo o lugar cuberto por min. Os medios de produción tampouco supoñen un problema xa que teño a disposición o meu ordenador coas ferramentas software necesarias, sendo esencial o emprego do software libre, e tendo tamén, ao menos durante certo período de tempo e baixo unhas determinadas condicións, suficientes a curto prazo, un emprego gratuíto da plataforma de Google Cloud. A priori non existe ningún impedimento técnico, pero este aspecto debería ser obxecto dunha avaliación dinámica relativa ao crecemento futuro da solución.

_**Viabilidade económica**_: Inicialmente os costes do proxecto basearíanse no mantemento do servidor, e da man de obra precisa para o desenvolvemento, que ao meu xuizo, serían mitigados e superados polos beneficios ao pouco tempo se a solución fose exitosa. Habendo axudas e subvencións de [Augas de Galicia](https://augasdegalicia.xunta.gal/seccion-tema/c/Lei_transparencia?content=/Portal-Web/Contidos_Augas_Galicia/Seccions/axudas-subvencions/seccion.html&std=axudas-subvencions.html) para recibir financiamento e estando abertos a *business angels* que queiran sumarse á iniciativa.

### Competencia

Un dos principais motivos que levan ao desenvolvemento de **fluvigal** é a falta de alternativas accesibles para os usuarios, co cal a competencia está moi reducida. No ámbito da implantación web existe a alternativa, mais con certas carencias e non da forma plantexada, en cambio, no ámbito móbil, a competencia é completamente nula e co cal, neste útimo caso non hai existencia dun produto nin servizo substitutivo.

## Ideas para a súa comercialización.

### Promoción

A solución será principalmente promovida mediante redes sociais debido ao seu inexistente ou moi baixo custo e á alta participación dos usuarios. Unha moi boa opción sería promovela por LinkedIn xa que ten un enfoque profesional e sería obxecto de análise por entidades serias. A maiores, o posicionamento SEO sería tamén unha moi boa opción polo feito de contar cunha aplicación web.

### Modelo de negocio

O modelo de negocio escollido estará baseado na publicidade e anuncios, xa que non sería convinte nin directa nin indirectamente, obrigar aos usuarios a pagar polo seu emprego. Polo menos por agora, **fluvigal** ten o obxectivo de achegar aos usuario información que é de **todos**, e a filosofía é  que non se debería limitar a súa obtención xa que tería o efecto contrario, a idea é informar e concienciar á xente, ante unha situación que non é ningunha broma. Por todo isto, considero a publicidade como o xeito perfecto para compensar o custo do desenvolvemento da solución, e para motivar o seu crecemento. Ademáis, intentarase motivar aos usuarios a realizar donacións que axuden ao proxecto.

# Webgrafía

Xustificación de necesidades, viabilidade:

**Guía para a elaboración de proyectos. Gobierno Vasco.**

https://www.pluralismoyconvivencia.es/upload/19/71/guia_elaboracion_proyectos_c.pdf  (páxina 26 e seguintes)

Competencia:

**Modelo de plan de negocios. Empresa de servicios informáticos. IGAPE**

http://www.igape.es/images/crear-unha-empresa/Recursos/PlansdeNegocio/16ServiciosInformaticos12_5_cas.pdf 
(páxina 45 e seguintes)
