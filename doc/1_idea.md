# IDEA DO PROXECTO

## Propósito 

  O proxecto consiste nunha implementación tanto móbil como web dunha aplicación que facilita e amosa ao público, os datos do estado actual dos ríos galegos, así como o estado actual das estacións na rede de aforos que actualmente están en servizo en Galicia.  Ten como propósito informar da situación dos ríos en Galicia, actualizada cada 10 minutos, con datos do control do seu nivel medio e caudal circulante medio da auga para cada un deles.

## Destinatarios 
  
  A aplicación está destinada a calquera tipo de público, xa sexan particulares, empresas ou organizacións non gubernamentais. Non hai un cliente tipo, senón calquer entidade interesada e concienciada sobre a importancia esencial que teñen os ríos na vida do ser humano.

## Utilidade 
  
  Preténdese facilitar datos verídicos e a tempo real (actualizado cada 10 minutos), que permitan ao usuario avaliar por un mesmo o estado dos ríos galegos, axudando a controlar tanto o déficit hídrico como os potenciais riscos de inundación, ante a maior ameaza medioambiental da humanidade, que é o cambio climático.

## Competencia
  
  En xeral, o contorno está baleiro e as alternativas son prácticamente nulas. No ámbito móbil non existen opcións a considerar que den resposta a esta necesidade, mentres que no ámbito web a alternativa atopada ofrece algúns datos mais con certas carencias e non da forma plantexada.

## Comercialización
  
  Malia que a iniciativa do desenvolvemento non está directamente enfocada ao mercado, a ausencia de competencia abre unha oportunidade de negocio accesible e aproveitable, aínda que mantendo o acceso gratuíto e libre á información para os usuarios, xa que senón o proxecto carecería de sentido. A forma máis viable de comercialización sería mediante publicidade, anuncios e doacións.
