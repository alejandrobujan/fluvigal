# IDEA DO PROXECTO

* En que consiste o noso proxecto? Cal é o propósito principal da aplicación a desenvolver?  

  __O proxecto consiste nunha implementación tanto móbil como web dunha aplicación que facilita e amosa ao público, os datos do estado actual dos ríos galegos, así como o estado actual das estacións na rede de aforos que actualmente están en servizo en Galicia.  Ten como propósito informar da situación dos ríos en Galicia, actualizada cada 10 minutos, con datos do control do seu nivel medio e caudal circulante medio da auga para cada un deles.__

* A quen vai destinada a aplicación? (Contexto social ou sector empresarial, tipo de persoas, ...)  
  
  __A aplicación está destinada a calquera tipo de público, xa sexan particulares, empresas ou organizacións non gubernamentais. Non hai un cliente tipo, senón calquer entidade interesada e concienciada sobre a importancia esencial que teñen os ríos na vida do ser humano.__

* Cal é a necesidade ou necesidades que se pretenden cubrir ou satisfacer?  
  
  __Preténdese facilitar datos verídicos e a tempo real (actualizado cada 10 minutos), que permitan ao usuario evaluar por un mesmo o estado dos ríos galegos, e controlar o déficit hídrico, ante a maior ameaza medioambiental da humanidade, que é o cambio climático.__

* Existen na actualidade aplicacións que tenten dar resposta a esa(s) necesidade(s)? En que medida o conseguen?  
  
  __En xeral, o contorno está baleiro e as alternativas son prácticamente nulas. No ámbito móbil non existen opcións a considerar que den resposta a esta necesidade, mentres que no ámbito web a alternativa atopada ofrece algúns datos mais con certas carencias e non da forma plantexada.__

* O desenvolvemento da aplicación abre unha oportunidade de negocio? É posible comercializala? Como?  
  
  __Malia que a iniciativa do desenvolvemento non está directamente enfocada ao mercado, a ausencia de competencia abre unha oportunidade de negocio accesible e aproveitable, aínda que mantendo o acceso gratuíto e libre á información para os usuarios, xa que senón o proxecto carecería de sentido. A forma máis viable de comercialización sería mediante publicidade, anuncios e doacións.__
